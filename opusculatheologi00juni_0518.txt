484 EIRENICI PARS 11.

undas, personam gessit Ecclesiae: cum vero defungeretur τά πρὸς ,rie-eds, id est, par-
tes apud nos Dei patris nomine perficiendas, personam gessit Dei patris, cuius est
imago, sermo, & sapientia aeterna. Sic Aharon, cum de rebus agitur apud Deum
obeundis aut percipiendis ab eo, corpus Ecclesiae corpore suo (vt ita dicamus)
adumbrauit: cum vero de rebus apud nos δι erga nos defungendis auctoritate Dei,
repraesentauit Deum, pro quo legatus erat in Ecclesia ipsius: ad Vtrumque vero
speciatim gessit personam Christi, id est, vncti illius summi sacerdotis nostri in
aeternum. Hic autem agitur quidem de rebus quas Deus in Ecclesiam, vt omnis boni
principium, praestiterat, & in Aharonem ipsum, velut institutum Ecclesiae nomine:
sed quas Ecclesia tamen occupare sancte tenebatur coram Deo &Angelis eius. Prop-
terea hoc loco necesse est, vt nomine Aharonis figurari Ecclesiam intelligamus.
fideli obsequio suo sistentem sese coram Domino, &exercentem palam dona vnctionis
eius: quemadmodum totam Ecclesiam Christianam in antecedentem Psalmum ostendi-
mus non alia ratione Ecclesiam esse, quam singulari illa relatione ipsius &ordinatione
ad Deum, qua ordinatione fit vnctionis illius salutaris particeps, ex qua procedit in
singulos omnimoda benedictio.

Sed quia benedictionum Dei in Ecclesiam ipsius ratio est huiusmodi, vt non solum
communiter corpori, sed etiam singulariter in singulas partes tribuantur: propterea
optime Propheta hoc loco ordinem etiam partium ad commoditatem benedictionum
Dei δε communicationem demonstrandam persecutus est. Partium autem in homine
aliae sunt innatae, aliae adiunctae: Quae innatae, aut sunt necessariae de natura
illius, vt caput, aut non necessariae, sed de ornamento naturali illius, vt barba est.
Quae adiunctae, foris adueniunt ad commoditatem illius, vt vestimenta sunt: quae
Deus homini sanctificauit ad vsum ipsius, ex quo peccati conscientia erubuit miser,
& pudefactus est nuditate sua. Atque hae quoque partes secundum quandam analogiam
obseruantur in Ecclesia Dei, vt eo sit illustrior multiformis illa Dei sapientia, quam
in Ecclesia sua coram imperiis δι potestatibus explicauit. Ordo est mem(f. 7 53)brorum in
Ecclesia Dei: alius superiorum, alius inferiorum, item alius pertinentium ad necessi-
tatem, alius ad ornatum & decus illius, vt Apostolus ad Corinthios docet C. 12. ν. 4.
ordo est praeterea rerum quae commode ad vsum Ecclesiae adhibentur: quo in
numero ij sunt de quibus in praecedentem Psalmum dicebamus, qui non sunt
quidem de Ecclesia ipsi, sed tamen Ecclesiae non incommodant, quin potius eam
circumuestiunt commode ad gloriam Dei. Propterea enim fratres ab amantibus Ecclesiae
ibi distincti sunt, quia aliud est domesticum esse, aliud vicinum bonum, aut certe
minime malum. In hac igitur persona a] quam pertinet vnctionis diuinae communi-
catio tria haec optime fuerunt distincta: corpus vel vniuersitas Ecclesiae, singula
membra eius, etiam quae non ita sunt ad rationem Ecclesiae necessaria, & quae
soris ei adiuncta sunt.

Restat nunc locus tertius, de vsu δι applicatione (vt vocant) diuini illius vnguenti
ad corpus hoc quod modo circumscripsimus. Eam applicationem Propheta fieri a
Deo, velut principio omnis boni (quod ante diximus) ordine& modo conuenientissimo
demonstrat, seruato decoro similitudinis: cum ait primum quidem superfundi, poste-
aque superfusum descendere ,· deinde vero ordinem partium distincte obseruat, dicens,
superfundi capiti, inde in barbam descendere, ea· ea deferri ad oram vestz'mentormn
vsqve.

Sensus igitur est, neminem hominem in Ecclesia esse, qui suauissimam illam θυωδίαν
vel bonam fragrantiam Christi aDeo Patre in Christo non percipiat: sed vnumquemque
suo ordine & loco pro demenso donationum eius: neque tantum suauissimum illum
amoenissimumque odorem ad germana Ecclesiae membra pertinere, verumetiam ad

v1c1nos

