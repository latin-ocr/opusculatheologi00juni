22 FRANCISCI JUNII VITA.

hospitium obsidere: in quod tertio die mendaciter intromissi trucidarunt indignissime
patrem sicarij, & corpus semianime per fenestram deiectum toto opido diuexarunt,
laniandum canibus obiecerunt, & sepeliri interdixerunt publice. Etsi hoc postremum
humanitatis officium, quod vir nullus audebat, foemina procurauit, & collectum
corpus de nocte sacello familiari condidit, quod in coemiterio Franciscanorum est
de nostro nomine. Haec caedes consilium Regis commouit plurimum, ἃ* (1001οῖ11111
(10 labefactandis muris totius opidi in eo factum, propter atrocitatem sceleris, &
periculosissimum exemplum illius. Sed postea conuersa est factionibus tota ratio
consilij3 tum propter Sipierrij Gubernatoris & nonnullorum ex nobilitate procerum
inueterata odia, tum propter religionis Pontificae zelum, cuius odio indesinenter
flagrauisse inde ab annis amplius viginti quatuor criminabantur patrem. Itaque
caedem illam necesse habuit mater in Regis consilio persequi ex eo tempore: quo
facto, cum ipsa in se multorum concitauit odia, tum omnia ferme commoda quae
ex bellica licentia, furtis, rapinis, grassationibusque restabant ipsi, in hac persecu-
tione occupauit. Hoc autem tristi accepto nuncio, ab antecedente illa quam dixi
sollicitudine sic fui liberatus, vt aliae grauiores animum meum incesserent. Tum
vero indignatus prope ingratae patriae renunciaui, & animum abieci reuisendae illius,
quae bonos exederet, δι 511111 foueret malos. Statui cum animo meo prospicere, ne
matri molestus essem, quando optime atque ex veritate perpendebam quantum onus
afflicta mater in se reciperet, & quam multos sumptus factura esset. Itaque pedem
Geneuae fixi, matrem rogaui literis ne de me laboraret, docendaeque iuuentuti
operam malui priuatim dare, quam a 1000 & ab incoeptis studiis discedere. Hac
condicione apud virum pietate 81 doctrina praestantem D. Ludouicum Enocum Mini-
strum verbi fidelissimum ad menses viginti duos habitaui, Latine, Graece, & Hebraice
plerumque docens diebus singulis, & me in studio sacrarum literarum linguarumque
exercui diligentia quam potui maxima. Agebat tum in iisdem aedibus mecum Ste-
phanus Grossius Geneuensis, iuuentutem docens, quicum mihi suauissima erat con-
suetudo, tum propter pietatem 81 simplicitatem ἄδολον ingenij, tum propter incredi-
dilem & indelassatam eius in studiis diligentiam. Memini tum inter nos pacisci, vt
Museo communi de nocte vteremur alternis: ille a vespera ad mediam vsque noctem,
aut horam primam proxime sequentem peruigil esset in studiis, ego vero illi cubile
petituro ad studia mea succederem, quum mihi lampada tradidisset. Id nos familiari
sermone nostro Castorem & Pollucem agere dicebamus. In hac conuentione nostra
constanter perseuerauimus, donec hyems illa grauissima superuenit, quae cessationem
ab illis peruigiliis imperauit. Quamquam me iniuria illius frigoris non potuit deterrere
ab instituto meo, qui ad noctem intempestam vigilans 510 curaui animum & auxi
studiis, vt corpus neglectum vernante coelo in multa incommoda inciderit. Ego
iuuentutem exemplo meo laborem doceri velim, si cupit fructum verum illius: sed
improbitatem laboris improbo: ex qua corpori 11100 καχεξία, animo συντονία quaedam
ad labores ingenerata est, aliis morosa, ἃ 1111111 ipsi, quotiescunque ad me respicio,
molestissima. Sed adeo a teneris assuescere multum est, imo vero mihi totum.
Accidit autem sub illud tempus, vt Gymnasiarchus Geneuensis scholae de vita
decederet. Huic quum alter suffectus esset qui 111 Νο500011110 Geneuensi defunctus
erat ministerio, honorifice per D. Enocum hospitem meum agi mecum Ministri &
Synedri Ecclesiae curauerunt, vt habita praesentis difficultatis ratione, in ministerio
illo Nosocomij succederem ad spatium sex hebdomadum, donec de certo ho-
mine commode prospectum esset. Egi gratias pro 00 honore &iudicio ipsorum,
causatus institutum studiorum meorum cursum, quem ante cuperem absoluere.
Etsi reuera altera causa suberat: id enim cogitabam, non modo aditum, sed

potius

