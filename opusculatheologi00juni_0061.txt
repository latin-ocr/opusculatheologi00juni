FRANC1sc1 JUNII v1TA. 31 ’

vincula perrumpebat: denique ita se gerebat, vt omnibus persuasum esset eam a
daemone grauissime agitari. Quum autem vespere quodam viri aliquot boni ex Ver-
veriano vico Limburgum venturi foeminam vidissent latitantem, appellant eam blandis
verbis, & ita demulcent commode, vt se ad me adduci pateretur. Admissa, primi1m
mussabat fremens, St mihi ad postulata non respondebat quicquam3 sed in eos qui
adstabant circumiiciebat oculos silentio. Id vbi obseruassem, exsurgens monui in
aurem vnum aut alterum astantium, me nihil ex foemina coram testibus adeo multis
exoraturum esse: rogare itaque vt alij post alios discedant deloco, post horam
vnam aut alteram iterum ad nos reuersuri. Dictum, factum. Tum illa cum spatio
animum colligens quaerenti respondet se iam annos amplius tredecim ita afflictam esse:
in causa fuisse vicinarum circumstrepentium sermones, quae ipsam increpabant
olim, & damnatam esse confirmabant, quum illa recens viduata viro in nouenis suis
liberis curandis, iisque omnibus paruulis, sic distineretur, vt non vacaret seruire
Deo: id autem est (aiebat illa) officio Missae, vt vocant, interesse. De liberis idem
a se quoque iudicium fieri: nam ex serpentibus serpentes generari: ideoque horrere
se ab aspectu illorum. Hic. ego re cognita, δι tentata vt potui diligentissime, foe-
minam institui paucis: non illud Dei seruitium (vt loquuntur) esse quod illae vicinae
putauerant3 sed ipsam vere Deo atque ex voluntate illius seruiuisse piam seruitutem,
quum suos orphanos curauisset mater, prout veram religionem Iacobus descripserat.
Acquieuit illa breui, eodemque vespere animo tranquillato a nobis abiit, Deo gra-
tias agentibus & admirantibus singulis. Atque ex eo tempore verbo Dei reuerentia
maior in tractu habita, auctaq. Ecclesiae celebritas3 adeo vt multi ad me, quamuis
contra docentem atq. obiurgantem inscientiae nomine, sanandos aegrotos adduce-
rent magno dolore meo. Duo mihi per illud tempus impedimenta remorantia cursum
Euangelicae praedicationes obtigerunt, Anabaptistae & Pontificij. Anabaptistas im-
prudenteis accessi aliquoties, & amice cum eis contuli: qua ratione optatos ipsorum
δε iamiam certos progessus inhibuit Deus, minuens numerum, auctoritatem, & gra-
tiam ipsorum. A Pontificiis primum vanae in absentem vociferationes, post speciosae
aggressiones extiterunt. Vociferationibus templa vrbis Leodiensis personabant: sed
quibus magis excitarent quam minuerent auditorium meum. Vnus Franciscanus, qui
apud Veruerianos concionabatur, nostrorum importunitate adductus, recepit se in
condictum locum ad disputationem publice venturum esse: postquam vero se in
iter dederat, excusauit se alicuius rei obliuione, pedemque retulit domum. Ridiculum
est quod dicam3 sed tamen indicium horum simplicitatiS, δι mendacissimae illorum
impudentiae. Quum in campo essemuS, Franciscani iIlius adventum exspectanteS, vir
quidam senex frequentiam illam maximam quae tum aderat perrumpens,copiam sibi
fieri videndi mei postulauit. Audito strepitu rogabam, quid rei esset. Cognito homi-
nem esse mei videndi cupientem, monui vt daretur homini ad veniendum locus.
Tum ille demisso vultu inde a pedibus ad verticem vsq. obseruans diligentissime con·
stitutionem meam, erupit in haec verba: eho, iamiam video non esse id verum, quod
m1h1 de te fuerat enunciatum. Me autem dicente, quid ergo illud est? tibi, inquit,
pedes fissos esse. Postquam vero infecta re ex loco excessimus, alterum quoq. ridicu-
lum factum est a quodam superstitioso homine consecutum, quod cespitem seu glebam
effodit illius soli, in quo pedes mei Franciscanum expectantis ad disputationem con-
stiterant. Sed vbi perdiu longinquas illas vociferationes suas nihil efficere cognouerunt,
tum certo ordine duo me ex Pontificiis aggressi sunt, praesertim cum audirent Sacra-
mentum Coenae Domini post dies pauculos administrari in Limburgensi Ecclesia opor-
tere: Franciscanus vnus, & alter Iesuita. Hi communicatis consiliis &condicta die sub

vesperam Limburgum aduenerunt, vt me postridie ad disputationem suis conditssoni-
us,

