russas THEOLOGICAE. 323

7. Libere disponi dicimus, quia Deus prorsus nulla re vel caussa foris adueniente
cogitur aut impellitur ad talem rerum ordinationem.

8. Potenter, quia nullo ei labore, aut nisu est opus, vt voluntatem suam exse-
quatur, sed omnia, quae vult, δε sicuti vult, absque vllo negotio agit, neque actio
eius impediri aut concitari vlla lege potest.

9. Bene, quia bonus bene semper agit, tum quoque cum peccant instrumenta,
quibus ad operis sui exsequutionem ei visum est vti.

10. Prouidentia haec in Communem δι Singularem ex thesi sexta, itemque in
Generalem, & Specialem recte diuiditur.

11, Generalis ea statuitur, qua mundum vniuersum, id est omnia quae supra caelos
sunt, δε quae caeli terraeque ambitu continentur, regit atque moderatur.

12. Specialis qua humanum genus, Ecclesiam autem suam peculiariter, &singulari
quodam gratiae salutaris modo sustinet ac gubernat.

13. Modus porro agendi in gubernatione rerum ita consideratur, vt alias sit Ordi-
narius, alias Extraordinarius.

14. Ordinarius est, quando turn per se, quia est principium commune omnium,
tum per media siue caussas secundas a se ordinatas, effectus illos producit, ad quos
consueto naturae ordine sunt idoneae, atque a Deo factae. Exempli caussa, vt,
cum per alimenta vitam hamc nostram sustentat, per medicamenta morbos depellit, &a

15. Extraordinarius est, cum praeter communem naturae Legem, sine mediis con-
traque media, & communem illum ordinem a se institutum, caussas secundas a se
ordinatas gubernat & dirigit.

16. Neque enim ad ea quae per sua media ordinarie fiunt alligatus est Deus, sed
ita caussarum secundarum ministerio vtitur, vt etiam aliter, & alio modo agere, &
actiones ipsarum, quandocumque ipsi visum, inhibere possit.

17. Rursum huius prouidentiae modus aut Immediatus est, aut Mediatus. Imme-
diatus, cum Deus solus agit, vt est principium omnis boni in natura: Mediatus vero,
quum agit per res creatas, vt media Prouidentiae ipsius subiacentia.

18. Proinde secundum internam illam aeternamq. rationem opus Prouidentiaeim-
mediatum est: secundum exsequutionem vero illius, mediatum δι immediatum esse potest.

19. Ea vero Dei actio quae per media fit, interdum per bona, interdum vero
per corrupta & vitiosa instrumenta peragitur: nequaquam tamen magis minusve bona
existimanda est, sed qualecumque sit organum, Dei opus in illo &perillum semper
optimum, iustissimum, & sanctissimum agnoscendum.

20. Non enim ab instrumenti, sed ab ipsius Dei bonitate, sapientia, iustitia, &
rectitudine, bonitas diuinorum operum pendet.

21. Etsi autem haec Dei Prouidentia omnino immutabilis est, tamen nullam sim-
pliciter rebus imponit necessitatem, quin quaeuis causa secunda pro sua natura
operetur, eoque aliae necessario, aliae contingenter & libere agant, idque a diuina
prouidentia, ex qua quicquid euenit, aut contingenter euenit, aut necessario.

22, Nam id diuinae Prouidentiae opus est praestantissimum, quod omnes gradus
producit entium, vt vocant. Ac proinde aliis rebus praeparauit caussas necessarias,
vt necessario euenirent, aliis contingentes, vt pro conditione caussae euenirent, vel
caussarum intercedentium.

23. Distinctio autern Necessitatis vtiliter hic retinetur, qua dupliciter a nobis
consideratur, nimirum, aut Absolute, aut ex hypothesi.

24. Absolute: curn simpliciter ex caussae suae naturaff. 1781)1·es aliter se habere
non potest, atque haec a Scholasticis quibusdam Consequentis dici solet, vt, Deus
non potest mutari.

25. Ex

