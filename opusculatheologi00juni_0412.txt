378 DE POLITIAE Mosxs OBSER.

quantopere sit necessaria communis illa politicarum legum vel iudicialium a ceremo-
nialibus δι Ecclesiasticis distinctio, antequam de iure particulari: quo hae species
duae continentur, aggrediamur enarrationem institutam.

Hic autem ius particulare in lege Mosis appellamus, quicquid Deo visum est per
Mosem populo suo in ritibus δε ceremoniis, id est, in politeia δε Ecclesia ad socie-
tatem humanam & diuinum cultum indicere, secundum particularem conditionem
illius populi cui legem ferebat Deus: quemadmodum ius Atheniensium, Lacedaemo-
niorum, Romanorum, aut Persarum, aliorumue appellamus. Habent enim singulae
gentes, ciuitates, adeoque municipia ipsa, ac ferme vici affectiones quasdam particu-
lares, propter quas particularia iura introduci solent, δε possunt, δι debent: quae
alibi si obtinerent, communitati damnosa forent. In hunc igitur modum Deus ius
particulare populo Israelis dixit, legesque particulares tulit, de quibus nunc institui-
mus ἓν τύπῳ dicere.

Hae autem leges, quaecunque iuris particularis sunt a Deo latae, omnes inde a
principio suo fuerunt mutabiles. Nam omnes propter aliud latae sunt, δε de repu-
blica mutabili, & ratione rerum, personarum, circunstantiarumque mutabilium, δι
modo mutabili, & ad mutationem destinatae: quae res de legibus iis quae simpliciter
morales sunt, ac non institutae secundum quid, non potest cum ratione & veritate
praedicari.

Etsi autem omnes huiusmodi leges sunt secundum se natura sua mutabiles: harum
tamen aliae seruantur libere, vbicunque visum est, pro ratione communitatum, aliae
ex facto mutatae sunt, neque amplius obseruantur. Estque haec mutatio, quam de
istis legibus iuris particularis affirmamus, longe amplior mutatione illa quam in capite
praecedente de legibus communis iuris dicebamus. Nam in illis circunstantiae solum
dicuntur variare secundum quandam rationis, quae ius humanum dictat, analogiam:
ac proinde mutatio fit ex parte duntaxat, eaque minima: in his autern legibus, quae
omnino sunt natura mutabiles, mutatio fit siue ex parte, siue vniuerse, non solum
circumstantiarum (vt in illis quae iuris communis sunt) verum etiam rei ipsius impe-
ratae lege.

Rursum vero quaecunque leges hoc modo mutatae sunt, aut voluntate hominum
libera, pro commoditate personarum, rerum ac circunstantiarum depositae sunt: aut
ex necessitate penitus antiquatae: cuius generis sunt quaecunque ad vmbram futu-
rorum fuerant institutae. Colos. 2. 17. Nam quarum ceremoniarum corpus in
Christo est, earum tota δι obseruatio in Ecclesia periit: quemadmodum vmbrae
adueniente Sole dispelli solent. Quapropter etiarn optime argumentatur Apostolus,
dicens: Ego Paulus dico vobis, si circuncidamini, Christum nihil vobis profuturum,
testor omni homini qui circumciditur, eum esse debitorem seruandae totius legis:
inanes facti estis, separati a Christo, quicunque per legem iustificamini, & a gratia
excidistis. Galat. 5. 2. 3. & alibi: Ne quis vos damnet ob cibum, vel potum, aut
respectu festi, aut nouilunij, aut sabbathorum: quae sunt vmbra rerum futurarum,
at corpus est Christi. Quae vero ceremoniae ad ordinem potius communem, quarn
ad vmbram futurorum bonorum pertinuerunt, eae citra necessitatem absolutam pro
arbitrio hominum δι commoditate publica desiuerunt. Quapropter mihi quidem per·
placet communis illa scholasticorum distinctio, qua praecepta Mosis iudicialia mortua
esse tradiderunt, id est, non ita viuere vt obligent: ceremonialia vero esse mortifera,
id est, non posse amplius viuere, aut inter viuentes obseruari, quin rel mortis effi-
ciantur quicunque operam dant eorum obseruationi, prout Hieronymus& Augustinus
in Epistolis suis locuti sunt.

Iudicialia autern praecepta Mosis mortua esse cum dicimus,simpliciter ea conside-
ramus

