THESES THEOLOGICAE. 175

strantur, vnum pro alio eligit, aut vnum, δι idem (f. 1653.) pro arbitrio vel acceptat,
ratione boni: vel respuit, ratione mali.

18. In hac definitione tria nobis examinanda veniunt: subiectum liberi arbitrij,
obiectum, & actus: horum enim explicatio ad sequentium intelligentiam non parum
conferet.

19. Subiectum igitur duplex est, vnum totale, alterum partiale. Totale subiectum
est vel increatum, vt Deus, vel creatum, vt Angeli, δε homines, de quibus omnibus
suo loco. Partiale vero est voluntas, non naturalis (huius enim non est Arbitrium,
cum ad vnum tantum feratur) sed discreta, ideo sic dicta ex communi Scholasticorum
vsu, quod ex discretione (vt ita loquar) & diiudicatione intellectus agat.

20. Illa autem si a principiis ordinatis, per media ordinata, ad finem ordinatum,
ordinato modo moueatur, voluntas προαιρετική dicitur: si vero inconsulto ac temere
per particulares causas se sinat abripi (vt saepissime aegrotis accidit, qui praeingrau-
escente morbo volunt quod prohibet medicus) voluntas per causam, seu ex causa
appellatur.

21. Obiectum autem liberi arbitrij, si generale quaeritur, a nobis supra fuit in
definitione adsignatum, cum liberum arbitrium in eorum, quae consultatione fiunt,
electione positum esse diceremus. Ea autem sunt vel media, vel fines. Verum de fi-
nibus, quia raro habetur deliberatio, raro etiam est arbitrium.

22. Si vero de obiecto speciali quaestio est, illud ponimus in triplici differentia.
Quicquid enirn sub discretam voluntatem cadit, aut est bonum, aut malum, aut
ἀδιαφορόν Eadem autem est ratio voluntatis, δε eius arbitrij.

23. Actus liberi arbitrij proprius, est electio: sed ea (luobus modis fieri potest,
vel seligendo vnum ex duobus, vel pluribus oppositis, quae dici solet libertas con-
trarietatis: vel vno tantum proposito, illud acceptando, aut reiiciendo, ἅτ haec est
libertas contradictionis. Vtrumque modum in thesi 17. expressimus.

24. Hactenus de definitione liberi arbitrij, δε partibus eius. Nunc vtrum omnibus
totalis subiecti speciebus supra enumeratis ex aequo conueniat (ea enirn de re in hac
quaestione maxime controuertitur) videndum est. De singulis igitur sigillatim dicemus,
a Deo summo illo δε vniuersali omnium rerum principio incipientes.

25. Deum esse liberrimum ab omnibus pro confesso habetur, quibus adhue in
pectore residet aliquis diuinitatis sensus: libertatem enim Deo detrahere, perinde est,
ac Deum negare, cum hoc vnum sit ex praecipuis eius attributis,qu01·um ne minimum
quidem (vt ita loquamur) ab eo tolli potest, quin tota continuo tollatur ratio Deitatis,
haec autem libertas in Deo est bipartita, prout bipartitam eius relationem initio feci-
mus, ad voluntatis nimirum apprehensionem, δι ad rei a voluntate apprehensae, δε
imperatae executionem.

26. Secundum priorem respectum (de quo praecipue in hac quaestione disputamus)
libertas Deo tribuitur, sed non vniuerse, si de libertate a necessitate proprie dicta
intelligatur. Qua autem ratione id fiat, ex obiectorum specialium liberi arbitrij, boni
scilicet, & mali (nam de adiaphoris res plana est) distinctione, liquido patebit.

27. Illa autem vel vnico actu, sibique inuicem opposita: vel separatim, & abso-
lute in se considerata, voluntati proponuntur. Si priori modo,Deus ad ea determinate
se habet, δε necessario, nec potest in vtramuis partem inclinare. Si vero posteriori,
iterum distinguendum est: ad malum enim nulla consideratione liber esse potest,nisi
a coactione, quatenus nempe illud libera voluntate detestatur, non inuita, ita exigente
naturae suae conditione, cui malum bono anteponere omnino repugnat.- Ad bonum
autem est liberrimus, siue libertatem contradictionis spectes, siue contrarietatis.
Potest enim vel eligere vel non eligere, si vnicum sit: si vero plura, hoc vel illud.

28. Secundum
a

