DE VERA THEOLOGIA. 101

exsistere virtute Dei: nempe quod omnes vna vir perfectus efficimur in Christo Iesu:
Ephes. 4. 13. Cum enim Christus sit caput nostrum, in quo per omnia oportet nos
adolescere, δι ex quo totum corpus congruenter coagmentatum per omnem commis-
suram suppeditationum ipsius, secundum vim agentem pro mensura vniuscuiusque
membri incrementum capit huic corpori conueniens, ad sui ipsius aedificationem in
charitate: certe quod naturali corpori Deus per naturam praestari voluit,idem corpori
huic mystico per gratiam admirabilem ipsius instituto, praestiturus est secundum
ordinationem ipsius. Ac propterea tum hoc beneficium in Christo capite nostro nos
assequuturos esse credendum est3 tum vero toto huius vitae mortalis tempore sie
Vtendum sancta Euangelij praedicatione, vt omnia ad hanc coagmentationem sanc-
torum, ad opus hoc ministerij, & ad aedificationem corporis Christi conferamus,
donec euehamur vna ad iustam illam mensuram spiritualis staturae, quam Deus
Ecclesiae suae in Christo praeparauit gloriosissimam. Huius enim respectu Ec-
clesia tota, quae corpus est Christi, plenitudo vel complementum ipsius appellatur.
Ephes. 1. ἂν 4. Atque haec quidem gloria est amplissima, quam nobis verbo Theo-
logiae suae reuelauit Deus, δε virtute spiritus sui consummaturus est, quod Christus
ille aeternus Dei filius, in quo Pater voluit habitare omnem plenitudinem Deitatis
corporaliter, tantam nobiscum dignatus est communionem statuere, diuino beneficio
suo, vt nos in ipso compleamur, qui est caput omnis imperij atque potestatis, &
vicissim ipse in nobis complementum suurn obtineat in ea gloria quam aeternum
sibi, ἅν nobis in se conseruaturus est.

Quae cum ita sint, sapientiam illam salutarem, quam Theologiam appellamus,
maximi a nobis fieri necesse est, ἃ insigne illud Apostoli exemplum nobis ante
oculos indesinenter versari, vt dicamus cum eo omnes certa spiritus testificatione:
Quae mihi erant lucro, ea dixi damnum esse propter Christum. quin etiam certe
duco omnia damnum esse propter eminentiam cognitionis Christi Iesu Domini mei3
propter quem omnibus istis rebus, quas mundus colit, meipsum multo, easque duco
pro stercoribus, vt Christi lucrum faciam, δε comperiar in eo non habens meam
iustitiam quae fit ex operibus, sed quae per fidem Christi: Iustitiam, inquam, quae
ex Deo est in fide, vt cognoscam eum, &vim resurrectionis ipsius, &communionem
perpessionis ipsius, dum conformis fio ipsius morti3 si quo modo peruenturus sim
ad resurrectionem mortuorum, in quam Christus praeiuit nobis ad iustificationem
nostram. Philip. 3. 7. 8. δε e. Deus ille optimus, maximus, quifilium suum aeternum
Iesum Christum redemtorem nostrum genuit generatione aeterna, &praedestinatione
aeterna nobis sanctificat, vt sit sapientia, iustitia, sanctificatio δε redemptio nostra3
idem nos quoque spiritu donet sapientiae, vt virtute ipsius proficientes in thesauris
salutaribus huius cognitionis & sapientiae augescamus in vnitatem fidei 81 agnitionis
ipsius, donec efficiamur vir perfectus ad iustam mensuram illius staturae, quae am-
plissimum illud corpus ac gloriosissimum decet in Christo Iesu capite δε seruatore
nostro ad gloriam ipsius. Amen. (f. 1424.)

