ElRENICl PARS 1. 405

PSALMVS 122.

1. Laetor de dicentibus milei, Eamus in domum Iehouae.

Huius psalmi Finis est, vt Deus in Ecclesia sua glorificetur intus fide,foris obsequio
fidei omnibusque officiis pietatis, in vnitate Spiritus per vinculum pacis. Summa est,
Fructum Spiritus in omnibus piis esse gaudium spiritale, δι pacem in iustitia, quam
pacem Deus in Christo publice dedit Ecclesiae, &singulis membris illius,in se, atque
inter se colendam cum Deo & secundum Deum. Rom. 1417. Partes itaque duae
sunt: Nam primum loquitur Psaltes de spiritali piorum gaudio in Christo &Ecclesia
eius: ad quod gaudium omnes homines sermone salutis & exemplo piorum prouo-
cantur, quinque versibus: Deinde vero pax illa ostenditur quam Ecclesia colit, ex quo
caelesti illo gaudio (quod modo diximus) perfusa est, quatuor versibus vltimis (f. 685).

Antequam vero de his partibus distincte dicimus, non est praetereunda silentio illa
occasio, quae suis temporibus Dauidem excitauit vt hunc sanctissimum psalmum ad
gloriam Dei canendum Ecclesiae traderet. Quisquis vel mediocriter in lectione historiae
sacrae versatus est, non ignorat quantis difficultatibus inde a morte Iosuae populus
Dei laborauerit, in peccatis suis mersus, & in malis quamplurimis varie propter pec-
cata sua a Deo exercitus: a quibus malis etsi interdum longo interuallo recreabatur,
liberationes aliquas diuina manu adipiscens, tamen ne Samuelis quidem ipsius aut Saulis
temporibus fuisse piis refrigerium (vt cum scriptura loquar) eiusmodi3 ac post illis
contigit quam Dauid in regnum euectus est, atque in eo confirmatus. Hanc consti-
tutionem Dauidem assecutum, cum sui officij, tum diuinarum in lege promissionum
recordantem, de arca foederis in ciuitatem suam importanda, &domo extruenda serio
cogitauisse: quorum prius, id est, arcae importatio in ciuitatem Dauidis, contigit
viuente ipso: posterius, domus aedificatio, in tempus filij reiectum est. 2 Sam. 6. & 7.
Cum autem re in consilium missa, arca illa Dei in tentorium, quod Dauid parauerat,
inferenda esset, celebritatem fuisse maximam a Dauide imperatam ad deducendum
arcam Iehouae in locum eius, quem parauerat ei: & alacritatem summam tum a
sacerdotibus Leuiti'sque, tum a popularibus singulis exhibitam, sibi, &Ecclesiae toti,
regnoque hanc Dei gratiam gratulantibus expertus est. 1 Chronic. 15. δι 16. Ad hanc
igitur occasionem cum Dauid anteactas gentis suae ἃ Ecclesiae Dei calamitates me-
moria repetetet, praesentiaque beneficia cum illis compararet, ad hoc canticum exa-
randum deponendumque in Ecclesia fuit auctore Dei spiritu adductus; vt ea ratione
testatum faceret, se tum rerum praesentium, quas videbat oculis, tum illarum quas
animo cernebat in Ecclesia Dei, argumento ad hanc praedicationem diuinam excitari.
Videbat enim populum suum ab hoste liberatum, se regem tranquillum datum,locum
electum a Deo designatum, Arcam Dei symbolum gratiosae praesentiae eius impor-
tatam in ciuitatem suam, populum Deo, Regi, & sibi gratulantem, omnia denique
laudibus & plausu piorum personantia de tot tantisque acceptis beneficiis. Sed haec
quantula fuerunt, si cum spiritalibus, quae iam tum cernebat animo, comparentur?
Cernebat populum Dei ab hoste Satana liberatum in Christo redemptore nostro: hunc
regem pacis a Deo datum, quem adumbrabat Dauid: Deum sibi & Ecclesiae toti in
Christo esse praesentissimum singulari praesentia gratiae per communicationem spi-
ritus, & mansionem apud se populumque suum statuisse: pios omnes acclamantes
huic sanctissimo Dei aduentui: Denique haec omnia plenissime a Christo consum-
manda, tum priore aduentu ipsius, cum sermo factus est Caro, & consummauit in

se quae-

