DE VERA THEOLooiA. ‚ 79

Theologia: quia aut Deus ipse est de quo agitur, aut res sunt ad Deum ordinatae,
vt ad principium vniuersale, & finem ipsarum. Atque hanc ipsam quoque rationem
sancti Apostoli, aut proximi tempora illorum viri Apostolici in sancto symbolo obser-
uarunt, quum subiectum principiorum, in quibus tota scientia virtute continetur,
posuerunt Deum esse, & articulis de Deo, certa capita de Ecclesia, diuinis erga
eam beneficiis subiecerunt3 vt principia priore loco posita, id quod subiectum est
per se, Theologiae nostrae ostenderent, posteriore vero, quae ad subiectum singulari
modo se habent, δε affecta sunt, tenerentur.

Harum autem rerum, quae diuinae appellantur, duplicem ordinem, ex iis quae
mode diximus7 constitui sequitur oportere: Vnum de Deo, quo nos oportet frui,
Alterum de rebus Dei, quibus nos oportet vti secundum Deum: vt Augustinus lib. 1.
de doctrina Christiana copiose explicauit. Ad locum autem de Deo simpliciter haec
duo pertinent, ratio naturae, & ratio voluntatis eius. Naturae3 siue secundum essen-
tiam in tribus personis subsistentem, siue secundum distinctionem personarum spectes
in unitate essentiae. Voluntatis autem3 tum eius quae vniuerse ad res omnes creatas
fertur quodammodo: tum illius quae communis est,communiterque exposita in genere
humano: tum denique huius, quae singulari ratione gratiae in Ecclesia ipsius expo-
nitur. Ad alterum vero locum de rebus ad Deum ordinatis, tria ferme pertinent in
scripturis sacris exposita: Nempe rerum natura, qua ad Deum ordinata est: opera
Dei in illis3 δι ius illis a Deo assignatum. Naturam autem rerum disciplina T heologiae
Sacrae dicimus explicari, non quidem simpliciter qua sunt (hoc enim scrupulose ves-
tigare, & recognoscere, & tradere, physicorum, medicorum, & philosophorum est,
sese in perscrutandis δε recognoscendis naturae operibus sine modo & fine immer-
gentium); sed tantum secundum id, quod (f. 1404.) suam relationem suumque
respectum ad Deum habent necessitate naturae, & Deus ad illas libertate voluntatis
suae. Etenim nee Angelorum naturam docet T heologia, vt faciunt Metaphysici3 nec
animantium aut rerum elementarium, vt Physici3 nec τήν ἒξ ἀφαιρέσεως, vt mathe-
matici: sed naturam conditionemque tradunt singulorum quae ad hanc disciplinam
pertinent, pro vt ad Deum referuntur, suaque affectione ad ipsum ordinantur solum.
De operibus quoque, iudicium idem: Etenim opera Dei in rebus creatis omnibus,
praelucente Theologiae diuinae face, ita obseruantur3 vt non ea simpliciter in ratio-
nem veniant atque vniuerse, quae praestat in eis Deus, sed tantummodo ea quae
secundum hanc ordinationem quam modo expressimus, aut Deus agit in illis, aut
illae agunt secundum Deum. Agit autem Deus liberrime liberrima voluntate sua, aut
vniuerse, cum ordinarie seeundum naturam, tum extra ordinem secundum prouiden-
tiam ipsius: aut communiter, secundum vocationem communem salutaris gratiae om-
nibus expositae3 aut denique singulariter, secundum vocationem singularem salutaris
gratiae electis ipsius inditae per spiritum sanctificationis acl vitam aeternam. E
diuerso autem illae agunt ministrantes ordinationi Dei, aut vniuerse, naturae vniuer-
salis instinctu, ἃ communi lege obsequentes naturae δε prouidentiae illius, aut com-
muniter respicientes ad communem illam vocationem omnibus expositam communi
modo: aut denique singulariter, multiplicem & admirabilem sapientiam eius ad salu-
tem ipsarum efficacissimam omni honore δε obsequio, vt par est, prosequentes

Sed quia omnis laus virtutis in actione consistit, vt aiebat Tullius; ea autem
demum vera laus est, quae non ab hominibus iudicio falsis, studioque instabilibus3
sed a Deo ipso proficiscitur: Propterea euidentissimus materiae locus, in quo The-
ologia Sacra solet insistere, is est, quem Paulus aliquoties τό δικαίωμα τοῦ θεοῦ ap-
pellauit Rom. 1. 32. Nam ius certum est naturae a Deo impositum, & ius certum
gratiae3 quod ius cum principiis naturae hic, tum vero superne principiis gratizss a

eo

