FRANCISCI JUNII VITA. 19

diem futurum dicens, vt domum reuersus pater tantum ad me pecuniae transmit-
teret quantum ex vsu ipsi videretur. Vt autem primum Lugdunum veni, iam typis
expressam offendi primam protestationem Principis Condensis foederatorumquc illius
arma conclamantium, ἃ de iniusta vi armata caedibusque atrocissimis, quas Gui-
siana factio iamque patrauerat, conquerentium vehementissime. Quae res aliquantisper
ita me commouit, vt parum abfuerit quin ab instituta profectione illa retraheret.
Perrexi tamen auctore ἃ* duce Domino, & die xvn. Martij veni Geneuam incolumis.
De hospitio & victu quum mihi prospectum esset, libros in vniuersum quatuor
milii comparaui (plures enim tum non poteram, impeditus pecuniolae meae angustia)
de aliis emendis insuper tum demum statui, quum regressus domum Lutetia pater
iustam pecuniam ad me transmisisset. Hoc autem Deus ille opt. max. & sapien-
tissimus pater ad meum commodum ordinauerat prouidentia infinita sua: qui in
librorum copia fuissem euagaturus promiscue, in copia autem pecuniae etiam
librorum copiam sine iudicio certo procurassem: fecit autem pecuniae inopia, vt illis
solum quatuor libris, ac non alio vllo, amplius annum vterer diligentissime. Tum
momento vno bellici furores Gallia tota inarserunt, occupatae vrbes, obsessa itinera,
nuncij intercepti, patratae caedes, vastati agri, cruentata omnia. Quamobrem noui
quidem rumores Geneuam quotidie adferebantur. sed paucissimi ex eis certi,pecunia
plane nulla: ac ne mandata quidem a parentibus aut amicis vlla, quibus pecunia
mihi curaretur. Hoc pacto me ad sinistram tentatio pergrauis, vrgens duris in rebus
egestas, aggressa est, postquam dextrorsum tam variae tentationes, quas ante exposui.
irruissent. Hanc egestatem meam duo imprudenti auxerunt incommoda: vnum, quod
intempestiue illo tarn calamitoso funestoque ternpore ab honestis adolescentibus alijs
quibuscum versabar, appellatus atque adductus sum, vt Heluetici tractus inuisendi
causa me sibi comitem adiungerem, quum iam pene exhaustus essem: alterurn, quod
pro ea amicitia quae mihi fraterna intercedebat cum Delphinate quodam, cui a S.
Ferreolo nomen, optimo viro & pietate instructissimo, communicaui cum eo libera-
lissime quicquid in aere fuit, donec coronatus vnus aut alter restitisset. Inuitus
annui, et profectionem Helueticam suscepi: pudebat recusare, praesertim quum illi
contubernales mei omnem operam, fidem, auxilium in rebus omnibus sponderent
quam humanissime. Hebdomadas quasi tres in profectione illa suscepta consump-
simus: & Musculum, Hallerumque Bernae: Martyrem, Bullingermn, Gualterum Tiguri:
Neocomi Farellum, alios alibi salutauimus, quo tempore de Turonum, Pictauii'que
deditione, δι obsidione ciuitatis meae nuncij adferebantur. Postea ad hospitem no-
strum desiderio summo reuersi sumus, pertaesi itineris & sumptuum, quos opinione
maiores feceramus. Hic quatuor illis lucernis meis, id est, libris illustro tenebras
meas & solor egestatem meam, legens δι expendens qua poteram diligentia: Biblia
perlegi aliquoties: Institutionem Caluini consimiliter cum lectionibus & concionibus
eiusdem aliquoties contuli: de Institutione excerpsi ad vsum meum seeundo aduersaria,
tertio epitomen quamdam, quam post illud tempus D. Michaeli Nigro fideli seruo
Dei (quem nunc in Heluetia agere audio) dono dedianobis discessuro. Confessionem
Bezae, velut indicem ad Caluini opus frequenter adhibebam: ir: Grammaticam He-
braeam Ceuallerij meo Marte incumbebam, dum praeceptor defuit: tum enim aliud
publice docebat Ceuallerius. pest vero priuatim Philippus Bignoneus, natione Aremo-
ricus (qui nunc Rupellae viuit) cum aliis candidatis Hebraeae linguae me coepit
instituere. Quaerens in his studiis fallere tempus, & deuorare taedium egestatis
meae, calamitatis publicae, & priuatae sollicitudinis de parentibus familiaque vniuersa
nostra, tandem eo deueni angustiae, vt mihi Octobri mense (qui tum frigidus admo-
dum exstitit) nec vestium, nec pecuniae commodis instructo, in vniuerso aere nihil.

praeterquam

