vm PRAEFATIO.

nostris cupientibus, hoc in paucis invicte persuasum est, numquam tumidum
rationalismi torrentem, qui per tot iam annos sata laeta ecclesiae pastorum-
que labores stravit, coerceri posse aut perdomari, nisi iure postliminii spreta
dudum proavorum confessio ad os e corde redeat, inque templis e labiis
ministrorum circumtonet iterum intaminata, quam in Scripturae atrio olim
proavi exciperant, dulcis aeque atque acerbae pura veritatis vox. Indicia
huius rerum conversionis undequaque colligas! Prostant in ecclesiis liberis
sic dictis, quas laetas aspicit Helvetia, Gallia, Belgia. Obvia suntin ecclesiis
separatis, quae solido antiquae confessionis fundamento innituntur, curn in
Scotia, tum apud nostrates, Sunt indicio ecclesiae Frisiae orientalis et Bent-
hemii comitatus, ut et ecclesiae τῆς διασπορᾶς in Germania, ea praesertim
quam apud Elberfeldenses condidit piae memoriae praestantissimus Kohl-
bruggiuS. Sunt argumento ecclesia in Ungaria, in Bohemia cumprimis quae
nuper insigne liberationis festum laete ac solemniter celebravit. Argumento
magis etiam concilium ecclesiarum presbyteriali regimine gaudentium, quod,
bis iam coactum, mox iam tertium in Islandia conveniet, et non poterit
non e debili externae politiae convenientia brevi ad stabiliorem spiritualis
professionis adscendere concentum. Argumento denique, si hoc addere
licet, nova libera universitas nuper apud Amstelodamenses condita, quae
reformatum sortita et titulum et indolem et legem, proavorum pellucidis
adhaerendo formulis tam immota quam immobilia sibi posuit Sacrae Scrip-
turae fundamenta, et cuius ordo theologorum reformatam hanc, quam praefari
mihi iam contingit, bibliothecam edendam curavit.

V. Quid ad tale molimen scolae nostrae theologorum ordinem impulerit,
facile perspicitur. Historiae semitam legens per tumulos incedis et sepulcra,
nec viva voce sed e cippis te maiores alloquuntur. Ad coelestia migraturi,
ex asse nos scilicet patres ecclesiae instituerunt ingentium, quibus ditaverat
cos gratia Domini, divitiarum heredes nobisque fidei suae atque doctae
perseverantiae ut et stupendae eruditionis perennia legaverunt monumenta,
e quibus omnis dehinc aetas etiamnunc exciperet eximium plane atque
sublime, quo spirati fuissent, genium. At, etsi illaesa utcunque atque inco-
lumia ad aetatem nostram eximia illorum scripta ad nos pervenerint, neque in
corrosis monumentis evanuerint inscriptiones, dolet tamen ecclesia exiguam
paucitatem exemplarium, quae invidiam temporis tulerunt. Vix credibile
quot quantosque thesauros quantumque studiorum supellectile per haec tria
continua saecula edax iam perforaverit vermis, molarum in pistrino contuderint
rotae, in saccellos perdiderit pistulariuS‚ ancillave caminum incensura in -
fumum verterit et flammas. Sat superque hanc paucitatem optimorum libro-
rum evincunt bibliopolarum quos cum pretiis promulgare solent catalogi. In
plenioribus etiam locupletioribusque bibliothecis publicis, omnium gentium,
omnium aetatum thesauris refertis, reformatae praesertim ecclesiae patrum
libri aut nulli sunt aut rarissimi; in privatorum scriniis, si unum excipis Calvi-

num,

