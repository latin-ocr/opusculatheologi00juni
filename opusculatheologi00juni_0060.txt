30 FRANCISCI JUNII v1TA.

eo tumultu, & omneis qui domi erant compescui. Postridie Limburgum abductus sum,
vbi Magistratus operam meam se auctore negauit occupandam. Indignantibus bonis,
in pagum remeo qui dicitur Summanium. Die Veneris, qui dies erat Octobris XVIII.
primam apud Limburgenses concionem habui in campo non procul Herua, qua itur
Leodium, satis magna frequentia: vbi vir quidam adstitit a tergo mihi, qui arma-
tus venabulo ante iurauerat me a se occisum iri, si vel ad longitudinem sui venabuli
me posset accedere. Hominem fregit Deus integro venabulo, adee vt tranquille
mente composita sermonem ipsius audiuerit. A concione Heruam pransuri venimus,
quasi 130 viri: eodemque Limburgensis Legatus aduolat cum satellitio, vt me com-
prehendat, si pote: signumque dari ex aede iubet, arma publice conclamari, plebem
accurere ex propinquis pagis. Ieiuni adhuc procedunt nostri, mensa relicta, ad quam
coeperamus accumbere: strepitus editur: in armis stant prae foribus & omneis aditus
circummuniunt, ne quam vim paterer, aut pateretur domus. Ego vere bonos, qui
ad me vicissim aduentabant intro, nonnullos moneo, si qua alia ratio inueniri potest,
prouideant diligentissime, vt a pugna abstineatur grauissimis malis omneis affectura:
id potius dent operam, vt honeste de loco abeamus ante, quam veniatur ad manus.
Placuit res vni, & item alteri: qui postico egressi abrumpunt sepem, & nobis egres-
sis alios inclamant accinctos pugnae: ostendunt nos recta Limburgum proficisci:
consultius fore, vt me frequentes prosequantur. Itaque sequuntur omnes illice,
meque Limburgum deducunt incolumem, vbi in templo die Dominico, qui XX, erat
Octobris, conciones habere coepi, demirantibus Pontificiis, ἃ Anabaptistis quoque
(hi 0111111 permultas pias animas in loco turbauerant) ringentibus. Post concionem
mane in templo habitam, sine mora ad duo ferme milliaria ab vrbe proficiscor in
locum qui vulgo Altus Dei mons appellatur, Leodium versus, vt ibi iterum concio
haberetur. Indictus autem fuerat ille concionis locus ad diem illum temere, incon-
sulto me atque improbante factum. Sed quia populus ex regione tota conuenturus
frequentia maxima (vt fecit) dicebatur, quamuis de periculo factus impendente certior,
nolui desiderari officium meum, aut aspergi mihi labem ignauiae, in ministerium
Euangelij, quod mihi concreditum est, recasuram. Habentibus itaque concionem
nobis, vniuersus populus 50 bis in fugam dedit, licet reuocarem eum serio: bis arne
recollectus est, quum fuisset primum concitatus incerto rumore ac nuncio puerulo,
deinde vero adspectu conterritus, quod equitatum satis numerosum (nam quasi 80.
fuisse dicuntur) in armis a Leodiensi Episcopo submissum ad comprehendendum me,
& iam descendentem in vallem subiectam ad nos animaduerterent. Plurimum die illo
1110 Deus, plurimum populi illius animum, ad me immotum respicientis, confirmauit:
adee vt quum eques ad tergum meum secundum spem accessisset, illi contra in
armis obstarent ad sepem restituri, quibuscunque fuerunt arma. Etiam lapidationem
faeminae multae minabantur (nam iter erat angustum equitatui& praeceps) &fuissent
facturae, nisi vnius aut alterius viri nobilis, qui tum adfuit, detinuisset auctoritas.
Sic illi re infecta abiuerunt a nobis, & ego reveni domum ad hospitem meum Lim-
burgensem, vbi maxima cum voluptate quasi semiannum aedificaui domum Domini.
Huic vere confirmationi sancti ministerij post hebdomadas quasi duas alterum quoque
signaculum adhibuit Deus, admirabili prouidentia. Erat in pago Leodiensis (opinor)
agri 0111 a valle Dionysiana nomen, faemina quaedam anus, habens numerosam pro-
lem, quae cum desperatione grauissima conflictabatur, se &liberos suos a Deo esse
damnatos in maledictionem aeternam praedicans. In hac autem desperatione iam ad
annos amplius treis ἃ decem immersa fuerat: ideoque saepius exorcismis & baptisteriis
velut daemoniaca per Sacrificulos tentata, saepe vinculis per vicinos verberibusque

cruciata. Vagabatur illa cum feris per siluas, & congressum (1. 19.) omnium fugiebffi:
vmc a

