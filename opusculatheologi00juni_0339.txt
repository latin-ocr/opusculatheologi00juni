russas ‘rHEOLOGICAEJ 307

Nam primum negamus periisse: δι quorsum instauratio? secundo, negamus quaecun-
que siue de Esdra, siue de Synedrio magno fabulantur, litteras aut puncta aut quiduis
aliud ab eis recusa esse: postremo siquid factum (vt est) ea lege factum asserimus
quae thesi 35. fuit exposita.

41. Itaque Scripturae canonem fidei analogiam, vetera exemplaria fide optima
diligentiaque contulerunt, quae exstabant in manibus piorum, non ab ipsis fab1 icata:
δι siquid intulerunt iudicio suo, religiose dederunt operam, ne inderetur in contextum
sacrum: sed id totum seorsim adnotauerunt.

42. SANCTORVM Patrum sententias pie & sancte dictas de hoc argumento non
reiicimus ipsi: sed eas male adducunt & interpretantur quicunque de illa diuina
Scripturarum auctoritate derogant, vt arrogent Ecclesiae suae (f. 1767).

43. Auctoritatem enim Scripturae ab auctoritate Ecclesiae confirmarunt quidem,
sed religiose. Religio autem vera exigit vt triplex cautio adhibeatur in hoc argu-
mentorum genere.

44. Prima est, Patres de secundaria illa auctoritate sensisse &dixisse,quam thes.
5. δε sequentibus ante distinximus.

45. Secunda, eam argumentationem non tam adhibuisse apud pios & germana
Ecclesiae membra (nam apud hos pluris est Dei quam Ecclesiae id est diuina quam
humana, infinita quam finita. aeterna quam temporaria interna Spiritus quam externa
visus humani auctoritas) setl apud haereticos, diuinae auctoritatis nescios, de qua
piorum mentes luce δι demonstratione Spiritus confirmantur.

46. Tertia, ne hoc quidem semper documento haereticos refellere, sed tum
maxime, quum illi contra obtenderunt humanam auctoritatem aliquam vt sucum
facerent ignorantibus longe maiorem auctoritatem a suis partibus demonstrare.

47 Inique igitur faciunt qui sermones a Patribus de auctoritate Ecclesiae secun-
dum ordinem ipsius, respectu haereticorum & falsae illorum auctoritatis enunciatos,
sic palam venditant, vt si pij Patres plenariam auctoritatem Ecclesiae proprie sim-
pliciterque tribuisserit.

48. Nos vero nec secundum Patres, nec secundum veritatem Dei auctoritati
Ecclesiae in eum modum subiecti sumus: sed Deo quod est Dei, Ecclesiae quod
est ipsius, religiose ordinateque tribuimus.

DE CANONE SACRAE SCRIPTURAE.

THESIS 1.

Qvae scriptura per se diuinam auctoritatem obtinet, eadem per se sola est Canonica
in Ecclesia Dei, vt Dei viuentis domo.

2. Nam eius est solius canonem.. id est, regulam praestituere, dare, & tueri in
Ecclesia, qui auctor est, dominusque, & seruator Ecclesiae suae.

3. Canonem appellamus verissimam , certissimam, rectissimamque regulam &
modum in fide moribusque Ecclesiae Dei praescriptam diuinitus7 id est, sapientis-
sime, iustissime, & immutabiliter ad gloriam Dei δι salutem nostram.

4. Est igitur Canon in Ecclesia nihil aliud quam verbum Dei, cuius forma interna

quidem

