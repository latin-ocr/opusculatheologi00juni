98 nr. VERA THEOLOGIA.

Hic vero quaestio incidit, quae rudiores fortasse scripturae sacrae operam dantes
commouere possit. Cum enim scripturam perfectum esse dicamus Theologiae instru-
mentum3 Prophetas autem ἅν Apostolos interdum dixisse δι scripsisse videamus
quaedam, a veritate quam Deus reuelat discrepantia, quomodo fieri possit vt Scrip-
turam hanc perfectum instrumentum dicamus esse? Exempli caussa: Dicebat Samuel,
cum videret Eliabum fratrem Dauidis maximum, hic vtique coram Iehoua est vnctus
ipsius. 1. Samuel. 16. 6. dicebat item Nathan Regi aedificationem domus sacrae
cogitanti, quicquid est tibi in animo fac, nam Iehoua adest tibi. 2. Samuel. 7. 3.
Scribebat Paulus se profecturum in Hispaniam, & ea profectione ad Romanos ven-
turum esse. Rom. 15. 24. Idem Corinthiis & Thessalonicensibus. Cum ergo falsum
dixerint illi, aut etiam scripserint, quomodo (dixerit quispiam) scriptura perfectum
instrumentum appellari potest, in qua responsa & promissa falsi comperta sint? Istius
dubij solutionem etsi ex ipsa Theologiae nostrae definitione, quiuis potest cognoscere,
qui animum diligenter ad eam aduerterit: tamen ne quid in mora sit imperitioribus,
eam paucis hoc modo proponemus. Aliud est igitur rerum diuinarum scientia, aliud,
consiliorum ἃν. voluntatis aut iudicij humani nostri. In rebus diuinis eas numeramus
non solum quas Deus facit, verum etiam quas testatur sermone suo, siue per modum
communis verbi, siue per singularem reuelationem. Contra veroin consiliis aut iudiciis
humanis ea complectimur omnia, quae citra testimonium commune aut singulare Dei
ab hominibus, quamuis sanctissimis sanctissimoque consilio, proferuntur, aut humano
quocunque iudicio. Eiusmodi fuerunt illa Samuelis atque Nathanis iudicia, quum Deo
inconsulto secundum opinionem suam mfflime malam contra statuerent, quam Deus
arcano suo iudicio definiuerat. Neque enim, quia Prophetae erant, homines esse de-
siuerant: sed Vtrumque genus actionum ab illis exercebatur: humanum secundum
naturam: propheticum vero secundum relationem gratiae, quae ad naturam accesserat.
Atque hoc falsum iudicium illorum ex veritate scriptura narrat: quod fides historiae
desiderat.

Sed grauius exemplum Pauli videtur esse, propterea quod nemo pius aliud cum
animo suo statuit, quam certo dictamine Spiritus sancti conscriptas fuisse Apostolorum
sanctorum epistolas, quae in canonem Ecclesiae Christi relatae sunt: δε tamen aliud
sermone promittebat Paulus, aliud instituto Dei est euentu consequutum. Verumtamen
si rem penitius introspexerimus, parui interesse illud videbimus, vtrum dixerint an
scripserint quae ad rationem sui ministerij arbitrati sunt pertinere. Nam aeque in
sermonibus ac in scriptis illorum, qua quidem ministerium Apostolatus fuit ab illis
praestitum, virtutem Spiritus illis praefuisse constat, omniaque moderatum esse.
Itaque ne in epistolis quidem reprehendi potest quicquam hoc nomine: nec iure
videtur posse. Nam primum nihil ad doctrinam fidei modumque (f. 1421.) pertinens
vsquam reprehendi potest. nec vero continuo sequitur, si quid humanum dicitur
scribiturue, quod pietati, aut veritati fidei, sanctimoniaeque minime aduersetur rerum
diuinarum quae traduntur auctoritatem interire: quia illud ipsum non est Theologiae
quod dicitur humanitus, nec magis alienum est a Theologo humanitus loqui aut
scribere, quam alienum est ab homine versari in hac sapientia, quam Theologiam
appellamus, Imo vero id magis conueniens videtur esse: nam vt natura homo est,
sic natura agit quod est hominis proprietate naturae: vt autem per gratiam Theologus
est, non agit quod Theologi est, nisi singularitate gratiae. Quin etiam visum est
sapientiae Dei testatum palam hoc modo facere, humanas opiniones, iudicia, volun-
tates, quae ad pietatem & charitatem pertinent, quamuis effectus earum arcana Dei
voluntate sit aliter consequuturus, aDeo probatas&sanctificatas esse. Et harum tamen

exempla si nulla exstarent, proculdubio nonnullorum superstitiosorum hominsstzim audacia ,
multorum

