PRAEFATIO. XVIT

brationes reipublicae litterarum in communiorem suppeditavisse usum3 quum
certo tamen certius constet, eorum Sanct-Andreanam editionem nihil prorsus
aliud esse quam emissionem in Germania aliquot Genevensis editionis exem-
plarium, alio ornatorum titulo, adauctorumque quibusdam Iunii anecdotis.
Scilicet non tanturn similia, sed eadem prorsus est operum Iunii typis expressio.
Non adulterina sive supposita, at fucosa omnino fallaxque editio. Eaedem
quippe litterarum notae, tam minutae, quam maximae; eadem columnarum
lineamentorumque incisio; nec differunt abbreviationes; neque diversa sunt
Graecorum typorum aut Hebra'i'corum compendia·, imo, quod certius etiam
fraudis Commelianos evincit, sphalmatum quoque in utraque editione eadem
plane facies; ita ut et apiculorum levissimorum differentia, litterarum pinguior
tenuiorve ductus, quin imo typorum detrimentum, obturatio, redundantia
utrobique ne vel hilum ab altera editione recedat. Columnae 1—1785 prioris
ut et columnae 1-—1574 posterioris voluminis, quales in editione Gencvensi
reperiuntur, tales quoque ipsum corpus editionis Heidelbergensis constituunt.
Quod interest inter utramque editionem huc redit: 10. nova est in editione
Heydelbergensi tituli pagina; 20. praefixa est epistola dedicatoria3 30. vita
Iunii ex introitu voluminis prioris in propylaeum posterioris Tomi migravit3
40. addita sunt, nova pagellorum serie, in introitu prioris voluminis quattuor
orationes, quas Iunius habuit3 a. de linguae Hebraeae antiquitate ac prae-
stantia; b. de promissione et foedere gratioso Dei cum ecclesia3 c. de foedere
et testamento in veteri ecclesia3 et cl. de adiunctis legis et partibus veteris
Testamenti 3 [in fine Tomi prioris iam adspersae erant Theses Heydelbergenses].
et 50. ad calcem Tomi posterioris sub novo titulo tertium quoque annexum est
volumen, eadem tamen paginarum serie procedens, cum suo typographiae
emblemate et hanc portans inscriptionem: „Ex officina Sanct-Andreana
MDCIX”, quo continentur, a. Animadversiones in Roberti Bellarmini contro-
versiam septimam, de ecclesia triumphanti, sive de gloria et cultu sanctorum,
et b. Specularius contra Gebhardum. Notandum denique duobus hisce volu-
minibus et dimidio volumini a Commelianis eodem anno MDCIX adiectum
fuisse tertium sive quartum, quamvis parvulum, volumen, hunc gerens titu-
lum: „Francisci Iunii Biturigis commentaria in Jechezkelem Prophetam.
nunc primurn in lucem post auctoris obitum emissa; lemma Commeliana3 in
bibliopolio Commeliano MDCIX”. Ordinibus Frisiae hunc commentarium
dicavit Ioannes Casimirus Iunius, Francisci filius. Expiet paginarum numerum
trecentesimum nonagesimum.

XII. Quodsi quis post dicta etiamnunc haesitaret, Commelianos spuriam
istam procurantes editionem in fraudis fallaciarumque vocare insimulatio-
nem, is inspiciat velim Iunii ad praelectiones in tria priora Geneseos capita
praefationem. Scilicetin Genevensi editione haec praefatio, ut fas erat, in ipsarum
praelectionum collocabatur introitu; ita ut, medium inter Iunii vitam Geneseos-
que praelectiones sortita locum, eidem impressa inveniatur scidae, quae Iunii

exhibet

