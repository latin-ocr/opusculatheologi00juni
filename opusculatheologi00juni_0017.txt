PRAEFATIO. Vll

veterum, τό πνεῦμα ἒνὸιῆκον arguentes, sive Epicuro duce ἡδονήν venantes κατα-
στηματικήν , in Pantheismi sive Materialismi nos cum posteris ferventem penitus
deiciant abyssum3 sive omne quod e spiritu spirituale orsum constipando in
materiem, sive omne, quod e materiei natura solidum est, in nimbosas resolvendo
nebulas, omne quod palpabile exstat, in volatiles vacuasque diluendo auras;
Fichtio Hegelio illi, hi Helvetio, Comtio‚ Schoppenhaverio addicti magistris.

ΙΙΙ. Iam restant Christianismi, quos cogitate modo transibam, fautores,
qui letali pantheismo Triunius Dei cultum, classicae venustati pacem tran-
quillitatemque redemtorum, terrestri denique solo coeleste Christi, quem
adorant, anteponendum aestimant regnum. Dilabuntur autem et hi ipsi fere tri-
partito, prouti Romae, Wittenbergae aut Genevarum iis arridet urbs. Parvulum
quidem initio huius saeculi momentum, per laeta Syncretismi somnia, diversas
ecclesias in unum Christi ovile mox recolligendas sibi decreverant adlectantium
imaginum amabilissimi adumbratores, mox tamen perincommode suo perspec—
turi detrimento inanibus hisce et mendacibus insomniis se „incidere in Scyllam,
vitare cupientes Charybdim'’, nec aliud sic agi, nisi utiterum historiae rupto
obsequIO, Roussavii generaliores de re civili ad rem ecclesiasticam ac-
commodarentur pensiles titubantesque opiniones. Quicumque semel per histo-
riae incedere viam sibi decrevit, ipso propellente historiae genio, is praeceps a
a generalioribus ad specialia, a vagis ad concreta, a vacuis ad solida vi
irresistibili prorsus rapitur. Hinc nostri quoque aevi Christiani, dolosis propere
Syncretismi habenis abiectis, iamiam ab arboris genere quod extra speciem
nusquam, ad fagum, ad ulmum, ad quercum redeuntes, suas quique sacras
repetiverunt aedes, romanumque rursus et lutheranzcm ut et reformatum,
praeclaris maiorum martyriis inclytum, sibi restituerunt, imo revindicavere,
nomen.

IV. De papistarum ecclesiae in suis restaurandis consilio, conatu, molimine,
progressu vix est, quod moneam. Propalam haec sunt et quasi in oculos in-
currunt. Fervet Curiae Romanae fervens indefessusque labor. Clamat Concilium
oecumenicum, quod magna voce Papam infallibilem nuneprimum proclamavit.
Clamat Brittannia, ubi nobiliores e nobilissimis ad se rapuit familias. Clamat Ger-
mania, ubi Galliae subegit invictum victorem. Clamat patria, ubi episcoporum
reposuerunt sedes. Clamat America! Clamat Asia! Clamat orbis universus! —— Nec
magis latet quid apud Germanos perfecerint Lutlzerz‘ asseclae (haud nomen, quod
absit, sed hominis secuti confessionem) qui sub Villmario in Hessia, sub Kliefothio
aliis in Borussia duce puram putam suae nativam ecclesiae renovavere faciem,
inque dies magis vires sumentes, adaugent continuo, qua iam pollebant, auc-
toritatem. -- Quod vero ad reformatas attinet ecclesias, haud infitior, eas ob
suam per varias plagas dispersionem tardiores pro tempore venisse3 nunc
autem hasce quoque ecclesias prompte et alacriter per eundem historiae
tramitem cum magna incedere confidentia, egregie gaudent laici, theologi,

liberalium artium cultores omnes quibus, bene ex animi sententia ecclesiis
nostris

