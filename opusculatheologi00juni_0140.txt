108 THESEs THEOLOGICAE.

auctoritate Diuina est publico Ecclesiae datus & sanctificatuS, vt sit canon siue regula
ipsius, Jren. praefat. lib. 3. Atque hic vere diuinus est canon, ex iis libris solum-
modo constans, quos Deus per seruos suos ab ipso ἱκανωθὲντας scripsit: Hic habet
τὸ αὖτόπιστον proprie quarto modo, δε obstringit fidem, nec ab Ecclesia definitus,
sed a Deo ipso traditus δι obsignatus est.

10. Alterius canonis aequiuoce dicti conditiones diuersae sunt: nempe quod secun-
dum eius partes singulas vniuerse‚ neutra conditionum earum, quas thesi antecedenti
posuimus ipsi conuenit, sed contra quaedam humano modo δε instituto sunt partes
illius, quas non exhibuit Deus. Atque hic canon humanus est vel Ecclesiasticus,tum
ex libris diuini canonis constans, tum aliis, quos ab hominibus scriptos Ecclesia
accenseri putauit oportere, accensos per manus accepit & auctoritate humana con-
secrauit, non tamen vnquam eadem auctoritate habuit qua illos, qui a Deo ipso in
Diuino canone sunt consecrati.

11. Causa huius facti triplex adferri potest: Occasio, quod Ecclesiae Christianae
Scripturam ita auctam ab Ec(f. 1596.)clesiis ludaeorum Hellenistarum accipientes,
libros illos adiectos sine graui offensa resecare non poterant: praesertim cum argu-
mentum esset de rebus sacris ac non profanis: denique secundarius a diuino esset,
librisque Canonicis intelligendis inseruiret: quare placuit patribus coniunctos quidem
Diuino Canoni haberi, sed inferiore longe auctoritate: cuius prudentiae patrum δε
priscae Ecclesiae vel illud indicium est clarissimum, quod hi libri in Ecclesia quidem
legerentur, sed de gradu lectorum, cum illi diuini Canonis libri de Ambone, id est
gradu Episcoporum δε Presbyterorum, ab ipsis Episcopis δι Presbyteris Ecclesiae
praelegerentur, cum veneratione diuinae auctoritatis simpliciter & proprie appellatae.
August. lib. 1. de praedest. cap. 14.

12. Canon itaque diuinus continet in se libros veteris & Noui Testamenti, illos
quidem Hebraieos, hos vero Graecos: his enim duabus linguis Deus verbum suum
Ecclesiae suae consecrauit: vnde quoque argumentum est euidens, eos libros qui
veteri Testamento Graece scripti accensentur, canonis diuini minime esse. Verum
singulos libros suo ordine recenseamus ad maiorem euidentiam. Libri veteris Testa-
menti Canonici hi numerantur, quinque libri Mosis, liber Iosue, Iudicum, Ruth,
duo libri Samuelis & totidem Regum, liber Estherae, duo libri Chronicorum, liber
Esdrae, Nehemiae: Tum Iob, Psalmorum libri, Prouerbia, Ecclesiastes & Canticum
Canticorum Schelomonis: Prophetarum libri, Ieschahiae, Iirmeiae, Iechezkelis‚ Da-
nieliS, Hoschehae, Ioe'lis, Amosi, Hobadiae, Ionae, Micae, Nachumi, Chabakkuki,
Zephaniae, Chaggaij, Zecariae, Maleaci.

13. Hi omnes libri & soli in Iudaeorum Ecclesia a Deo fuerunt sanctificati, &in
arca siue capsa Ecclesiastica repositi, vt auctor est Epiphanius, qui reliquos ab eis
exterminat, inquiens neque in Aaron, neque in Testimonij arca fuisse repositos: lib.
de mensuris &s ponderibus. In arca autem testimonij nihil fuit repositum praeter tabulas
legis, vt patet ex diuina historia: 1. Reg. 8. 9. Dent. 31. 25. In arca vero omnia
Canonica scripta Hebraice, vt patet ex praecepto Dei: quae duo repositoria Pontificij
causae suae seruientes confundunt. Bellar. libr. 1. cap. 10. His diuini Canonis libris
adiecti sunt illi quos Apocryphos appellamus, quod abfuerint a sancta illa crypta δι
Thesauro Ecclesiae Dei: vel vt ait Glossa, quorum author ignoratur, id est quorum
auctorem nescimus esse Deum, vel potius scimus non esse Deum, lieet nomen hominis
auctoris constet. In hac classe sunt, septem postrema Estherae capita, quae sunt in
ed1tione vulgata, non Hebraica: Tobiti liber, oratio Menaschis, Iudith, Baruc,
Epistola Ieremiae, adiectiones ad Danielem, Hezrae lib. 3. δε 4. Machabaeorum libri:
Sapientia, Ecclesiasticus. August. libr. 2. in epist. Gaudent. cap. 23. Db .

14. 1 n

