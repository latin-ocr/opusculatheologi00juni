406 EIRENICI PARS 1.

se quaecunque sunt opus ad salutem nostram, tum posteriore illo exoptatissimoque
aduentu, quo onmia in nobis consummaturus est, vt sit Deus omnia in omnibus.

Hac igitur occasione diuinitus sibi oblata Dauid ad canendum hunc psalmum, &
tradendum Ecclesiae productus est. Quae occasio etsi his temporibus vltimis in typo
minime perseuerat, omnino tamen in rei veritate perdurat constantissime. Quapropter
aequitas postulat, & iubet pietas, δε cogit necessitas, vt dum aberrans a contempla-
tione huius sanctissimae occasionis Mundus furit in sua ipsius viscera, ad sensum
illius, agnitionem, amorem, & studium prouocetur: & omnes pios Dei administros
ad rem hanc adlaborare necesse est, fretos certa expectatione caelestis paternaeque
benedictionis, si in hoc opus in fide incubuerint.

Iam de illis duabus partibus quas ante statuimus, Gaudio inquam & Pace piorum,
videndum est. Gaudium suum, quo pius perfunditur in spiritu Dei, exponit Propheta,
cum & affectionem suam narrat, & causas illius. Affectionem proponit vnico verbo,
Laetor siue laetatus sum. Causas vero percurrit sequentibus.

Non temere autem a professione suae illius laetitiae siue gaudij Propheta exorsus est.
Nam plurimae ante illud tempus calamitates populum Dei peruaserant: neque dubium
est, quin eo ipso tempore adhuc manarent vlcera tristitiam bonis adferentia, siue
ad internas hominum infirmitates, siue ad mala foris accedentia respicerent. Sed cum
Propheta horum omnium malorum sensui opponit gaudium, eo ipso docet euiden-
tissime quam vere sit a Tullio dictum, Lib. 3. de legibus, iniquam esse praeteritis
bonis malorum enumerationem: quae res etsianatura est, plurimum tamen ignorantia,
infirmitate, & sin(f. 686)gularibus nostribus studiis oppugnatur. Nam quotusquisque
est, obsecro, qui urgente vno aliquo malo non eo abripiatur statim, perinde atque
si omnia bona interuentu vnius mali concidissent? Vt ergo ex malo tristitia concipitur,
sic ex bonis delectationem & gaudium, quamuis in malo praesentissimo, constanter
a piis teneri necesse est. quam vim si naturae instinctu pecudes, & rationis luce ho-
mines, etiam a Deo alieni, omnibus seculis ostenderunt: indignum, turpe, flagitiosum
est.⁸ hominem Christianum diuini spiritus virtute ἃ veritatis luce circumfusum, in vno
aut altero mali impendentis sensu, exuta bonorum quae summa & plurima a Deo
obtinet, conscientia mollescere. Haec igitur illa vis est, qua sanctissimus Dei seruus
praeterita praesentiaque populi mala per fidem superuolans Deum assurgit hoc loco,
δι fructum sibi inesse praedicat quem mundus non potest eripere: nimirum gaudium
illud spiritus, cuius nos Deus facit participes communicatione gratiae, adeo vt etiam
in ipsis afflictionibus no·- gaudere narret Apostolus, & gaudere iubeat in spe, atque
in Domino: neque id solum, sed etiam de nostris afflictionibus praedicet gloriari.
Rom. 5. 3. & 12. 12.

Sed quia gaudium non satis est imperari, nisi materia iusta illius extiterit (alioquin
non gaudium, id est, delectatio cum ratione coniuncta, sed opinio esset ac (φαν-
ταζόμενον) ad causas veniamus illius gaudij, quod Dauid tum de se praedicabat, &
quod Dei Spiritus inde ab eo tempore imperauit suis, cum auctoritate sua hunc psal-
mum sanctificans seruandum & obseruandum in Ecclesia deponeret. Causarum quae
sanctum illud gaudium Dauidi attulerunt, duo sunt genera: quarum aliae (vt ita lo-
quamur) sunt particulares, & priuatum quendam respectum habent: Aliae vero com-
munes sunt, ad bonum publicum pertinentes. Vtrumque genus Propheta distincte
explicat: nam priores vers. 1. & 2. posteriores, tribus sequentibus versibus ostenduntur.
Quem ordinem conuenientissimum a piis omnibus diligenter opus est obseruari, vt
nunquam in suis priuatis commodis aut studiis conquiescant, sed ab iis semper ad
communis ἃ publici boni rationem gaudiumque de eo (si quod obtulerit Dominus)
attollantur. Has igitur causus ordine expendamus.

Particularium

