422 EIRENICI PARS 1.

puerulorum curam gerunt, prout iubentur a Domino. Matt. 18. 10. &in Ecclesia hic
obseruant studiosissime multiformem illam sapientiam Dei: Ephes. 3. 10. neque id
solum in opere gratioso spiritualium benedictionum eius, sed etiam in externo illo
ordine, qui conuenienter cum interna illa Dei gratia in communione sanctorum con-
iunctus est: quo spectans dicit Apost. 1. Cor. 11. 10. a muliere potestatem,i.potes-
tatis signum haberi in capite propter angelos: denique in rebus piorum gestis δι
perpessionibus: de quibus dicitur eadem epist. c. 4. v. 9. Dei seruos etiam angelis
spectaculum factos esse. Testis praeterea mundus est, coram quo similiter sancti fiunt
spectaculum vt ibidem affirmat Apost. adeo vt non dubitauerit Episcopo ministranti
in Ecclesia Dei legem hanc indicere, vt etiam ab extraneis bonum habeat testimonium,
ne in probrum incidat & laqueum Diaboli. 1. Tim. 3. 7. Testes denique habemus
priuatim sanctos quosque, nobiscum in Dei Ecclesia conuersanteszquorum testimonia
eo pluris fieri a nobis necesse est, quod domestici sunt illius domus, cuius ὅτ nos.
Ex his omnibus δε aliis quoque testimoniis Vnicum Propheta hocloco adhibuit, &apud
hunc testem cogitationem, studium, officia sua professus est: nimirum Ecclesiam Dei.
Non qued idem apud Iehouam Deum suum fideles non profiterentur: nam quisquis
in Ecclesia professionem hanc adhibet, apud Deum profitetur, qui indesinenter in
Ecclesia habitat, eamque sanctificat lauacro regenerationis per verbum. Non etiam quod
angelorum testimonium Ecclesia prisca nesciuerit, cui Deus quamplurimis angelorum
significationibus crebro testatus est praesentiam suam (f. 700). Non quod mundi ipsius
refugerit testimonium, coram quo nos omnes confiteri Deum δι Christum necesse
est, ac non negare beneficium eius. Sed testimonium Ecclesiae quoties adhibetur,&
quoties apud eam quod partium nostrarum est ex animo profitemur, toties coram
Deo δι angelis eius eadem opera officium facimus: quod officium domestici solum
vident, non vident exteri. Videt ergo Deus officium hoc & probat, vt Dominus
iustus domus: Vident angeli, vt conserui in eadem domo: Videt Ecclesia&membra
illius Ι nobiscum versantia, vt custos beneficiorum Dei & mater nostra omnium in
Domino, ac proinde eodem iure custos professionis nostrae erga Dominum Deum
nostrum. Hanc vero professionem non videt mundus, quia oculis carnis videt: sed
optime videt Ecclesia secundum Deum, quia sanctos oculis fidei cernit in charitate
δι vnitate spiritus. Rectissime itaque pij apud Ecclesiam profitentur sanctam profes-
sionem hanc, tum quia eadem opera Deum δε angelos ipsos certissimos testes habent
eorum omnium quae in Ecclesia faciunt, tum quia singulari quodam instituto&con-
uentione Ecclesia est communis depositaria Dei pariter ac nostri: namin ea Dominus ·
exposuit thesauros suos a piis singulis delibandos, & vicissim in ea pij exponunt vota
sua & professiones quasque pietatis suae, vt coram Domino acceptae sint in vnitate
corporis Christi. Hanc fidelem depositariam olim appellabant pij, cum Hierosolyma
nominarent: idque iisdem modis, quos proxime declarauimus cum de portis Hiero-
solymorum ageremus. Vrbs enirn Hierosolymorum aut secundum naturalem illam
materiam, aut secundnm figuram, aut secundum veritatem a sanctis illis hominibus
enunciatata est. Hic triplex modus simul concurrebat, cum pij verbis Prophetae istis
vterentur: Nam & materiatam Ierusalem videbant, & figuram cernebant qua vestie-
batur materiata Ierusalem instituto Dei, & in veritate velut anima illus conquiesce-
bant, quia Deus praesentiam suam gratiosam prolixe in ea confirmabat.

Prodest autem piis huiusmodi Ecclesiae appellatio plurimum, facto, & exemplo.
Facto prodest, quia singuli hoc facto officium suum erga Ecclesiam probant (quid
enim piae matri non debeant pij filij ?) & quia Ecclesiam prouocant ad officia in
prolem morigeram & officiosam maiore cum fructu & alacritate maiore praestanda:
Illi praestamus singuli personalia officia nostra3 illa vere dispensat nobis tum commugiia

omm us

