‘russas Tnuonoorcaa. 311

aliorum alij: omnia denique Ioannes, qui omnibus superuixit diu, diuinae docuit
auctoritatis esse.

54. Quapropter vetustissimi quique Patres eos ipsos libros, de quibus dubitatum
est a nonnullis, vt canonicos adduxerunt: & Irenaeus etiam confirmat sancte de
libro Apocalypseos: praesertim eo nomine, quod proxime Ioannis tempora vixisset,
δι συγχρόνως audiuisset.

55. CAETERI siue libri siue librorum partes qui praetcrea in vetere Testamento
exstant, non diuini liuius sunt canonis, sed illius Ecclesiastici, de quo principio
dicebamus.

56. Demonstrat illud Synopsi Athanasius, qui diserte alium esse Hebraeorum in
Testamento vetere canonem agnoscit a prisca Ecclesia cultum, alium Graecorum
δι posterioris Ecclesiae.

57. Hi enim libri, Esdrae tertius & quartus, Tobit, Iudith, Baruc, oratio Ma-
nassis, Machabaei, Sapientia, Ecclesiasticus, eaeque librorum partes quae ad Danielem
δι Esther adiectae sunt, nec in prisca illa Ecclesia fuerunt canonici, nec a Christo
aut Apostolis eius producti sanctificatique. Isti autem, canonici esse aut dici non
possunt diuino canone.

58. Sed canon quidam Ecclesiasticus inualuit, quo isti quoque libri in canonem
Ecclesiae fuerunt cooptati idque certis de causis, certoque modo.

59. Causae fuerunt duae, consuetudo recepta, atque vtilitas.

60. Consuetudo: quia iam olim ista Bibliis Graecis accesserunt quae in manibus
tunc fuerunt omniurn. Ideoque periculosa Patribus visa est innouati0: maxime cum
plerique non admodum Hebraei textus periti essent. Et ostendit euentus, quam male
de hac causa Hieronymus in vulgo audiuerit, quod Apocryphos libros aut partes
nothas configeret.

61. Vtilitas: quia isti quoque libri ad commodam rerum sacrarum intelligentiam
visi sunt pertinere, si bene usurpentur.

62. Modus vero fuit hie, quod neque diuinae auctoritatis habiti sunt, neque in
Ecclesia tamquam diuina auctoritate propositi sed tantum in schola catechumenis,
vt ibidem testis est Athanasius.

63. Atque hic quidem canon tum fuit tolerabilis, quum modis euidentibus Patres
libros diuinos Apocryphis fide, ordine, vsu anteposuerunt.

64. Sed euentu damnosus fuit Ecclesiae Dei humanus iste canon, quum increuit
Apocryphorum librorum auctoritas, ἃ falsus canon opinione humana constitutus.

65. Nam pro eo quod isti libri aliqua auctoritate, at non diuina: δι suo ordine,
at non confuso: δε in schola noscendi, at non in Ecclesia credendi proponebantur:
tandem posterior Ecclesia diuinam illis auctoritatem communemque ordinem cum in
schola, tum in Ecclesia promiscue, instituto malo, peiore exemplo, pessimo euentu
arrogauit.

66. Quas ob res cum Ecclesiasticus ille canon humani instituti sit, non re, sed
euentu mali: hic vero vltimus re & euentu indignissimus: diuinae auctoritati obse-
quentes, vnum illum scripturae canonem di(f. 1771)uinum agnoscimus, quem pri-
mitiua Ecclesia proximaque Christi δε Apostolorum seculo, fide amplexa, vitae
instituto sequuta, denique consensione maxima religiose professa est.

DE

