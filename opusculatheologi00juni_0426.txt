392 DE PoL1T1AE M0s1's ousnk.

uatio, ex quo impleuit Christus illius veritatem. Atqui eam adhibuit Paulus post illud
tempus, quarn veritatem illius Christus impleuerat: aut ergo rem mortiferam Paulus
adhibuerit, aut antecedens falsum dicamus necesse est. Responsio est, disiunctiuam
non esse ἄμεσον , ideoque infirmam argumentationem. Dicimus enim circumcisionem
prisco tempore fuisse legitimam atque salutarem: hoc tempore fore mortiferam, si
quis Vtatur ea: Sed medio quodam tempore fuisse mortuam, necdum mortiferam:
nimirum quo tempore legales illas ceremonias (vt verbis vtamur Augustini Epist. 19.)
efferri cum honore quodam oportuit. Optime enirn ad Hieronymum scribens Augustinus
tria tempora in ceremoniis demonstrauit distinguenda, vnum ante Christi passionem,
in quo legales ceremoniae nec erant mortiferae nec mortuae, sed ad vitam piorum
ordinatae: Alterum post tempus Euangelij in publicum diuulgati,quo tempore legales
illae ceremoniae aut mortuae, aut etiam mortiferae censendae sunt, praesertim quae
ad complementum veritatemque in Christo praefigurandam pertinebant: Tertium deni-
que intermedium tempus, quod pertinuit a passione Christi ad promulgationem vsque
Euangelij: In hoc enim tempore suerunt quaedam mortuae legales ceremoniae, quia
neque vim vllam habebant ipsae, neque ad obseruationem ipsarum tenebatur quis-
quam: sed tamen non continuo fuerunt mortiferae, quia pro ratione hominum ad
tempus sapientia diuina dissimulatae sunt. Nam quicunque ex Iudaeis transibant ad
Christum, poterant licite obseruare legales illas ceremonias, dum spem in eis non
collocarent, easque sibi necessarias esse ad salutem arbitrarentur: tanquam si absque
legalibus fides Christi iustificare hominem non posset. qui autem ex gentibus ad
Christum adducebantur, hi nulla ratione ceremonias illas tenebantur obseruare, sed
vti libertate quam Christus sanguine suo electis suis comparauit, idque ad aedifica-
tionem, ac non ad destructionem: prout res omnes medias siue indifferentes a piis
prudentibusque viris necesse est occupari. Nam hac ratione Timotheum circumcidit
Paulus, vt aedificaret, Titum vero minime, ne plus hoc suo sacto destrueret. Gal.
2. 2. Fuit enim primo tempore circumcisio vitale sacramentum: secundo ternpore
corpus emoriens δι cadauer recens mortuum: tertio denique tempore, in quo versamur,
cadauer redolens atque mortiferum: Quia quod illo principio mortuum erat simpliciter,
progressu temporis, quo amplius coepit inualescere doctrina Euangelij, mortiferum
effectum est. Ac turn quidem efferebatur honorifice, vt corpus mortuum: aut velut
moriens, commode curabatur: nunc vero conditum sepultiimque in omnem memo-
riam permanet: ne, si refodiatur, exhalet mala in Ecclesia Christi mortifera. Iam
enim (Augustinus inquit) cum venisset fides quae prius illis obseruationibus praenun-
ciata, post mortem δι resurrectionem Domini reuelata est, amiserant tanquam vitam
officii sui. Verumtamen, sicut defuncta corpora, necessariorum officiis deducenda
erant quodammodo ad sepulturam, nec simulate, sed religiose, non autem deferenda
continuo, vel inimicorum obtrectationibus tamquam canum morsibus proiicienda.
Proinde nunc quisquis Christianorum, quamuis sit ex Iudaeis, similiter ea celebrare
voluerit, tamquam sepultos cineres eruens, non erit pius deductor vel baiulus cor-
poris, sed impius sepulturae violator. Atque in eamdem sententiam optime Fausto
Manichaeo & aliis fuit iam olim ab eo responsum conuenientissime. Ι. 19. contra
Faust. Manich. c. 17.

Quae cum ita sint, vtrumque optime statuimus, δε bene tunc a sanctis Apostolis
prouisum esse, δι nunc bene a nobis statui, qui figit mutabiles aut mortuas leges,
pro absolute necessariis, libertatem Christianis: qui mortiferas, vitam' adimere. Hanc
vero libertatem δι vitam in veritate custodiat idem qui peperit & donauit, Christus
Dominus & seruator noster, aeterna spiritus sui communicatione. Amen. (f. 1533).

