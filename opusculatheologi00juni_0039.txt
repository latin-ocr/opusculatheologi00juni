FRANCISCI JUNII VITA.

MISERATIONES Domini narrabo, quum rationes narrabo miserae vitae meae, vt
glorificetur Dominus in me, qui fecit me. Tu autem, Domine, aperi labia mea, vt
os meum annunciet laudem tuam: dirige spiritum meum, vt 1110 & in tota vita mea
testatam faciam fidem & veritatem tuam. De me dicam, Domine, coram te, ac
potius de te dicam, Domine, agente in me, & enunciabo veritatem, quam singulari
gubernatione tua voluisti explicatam in me pro misericordia infinita tua, vt & amici
rogantes videant, & liberi quos dedisti mihi recordentur praestitam illam erga me
veritatem tuam, & omnes pij implorantes illam misericordiam tuam, qua aflecisti
me, deducantur mecu: 11 111 adyta veritatis tuae. Pertexam inde a maioribus ortum
vitae meae: & ad stamen vsque praesentis horae continuabo tramam illius, te vidente
qui omnia vides, vt singulare apud filios tuos exstet 3 1110 benignitatis & gloriae tuae
argumentum.

Auus mihi fuit Guilhelmus Ioannis F. Guilhelmi N. Dominus Boffardineriae ad
Vxellodunum (Issoldunum Sigebertus vocat, quemadmodum & vulgus) qui in custodia
& equili Christianissimi Francorum Regis Ludouici ΧΠ. ministrauit, & bello Nauar—
reno ante annos LXXXI. nauiter operam dedit, quum Ferdinandus Hispaniae Rex,
fretus anathemate publici illius incendiarij Iulij Π. Pontificis ereptam Ioanni Albretano
ditionem Nauarricam bona ex parte occupasset: quorum officiorum nomine collatus
a Rege in avum familiamque ipsius nobilitatis honor. Auitae autem expeditionis
illius puer adhuc monimenta vidi, posita in summo Vxellodunensi templo (quod
S. Cyri nominant) donaria. Tres huic fuerunt filij, & filiae duae. Filiorum natu
maximus, Ioannes, vitae militari, quam non feliciter admodum exercuit: secundus,
Franciscus, Ecclesiasticae: tertius, Dionysius litterarum studiis politiaeque dicatus
est: quemadmodum per illud tempus in amplis familiis maiores filiis suis plurimum
solebant consulere. Dionysius mihi pater fuit: qui per celebreis Galliae Academias,
Biturigibus, Pictauij, Tholosae Iuris studio operam dabat, libenter quidem, sed
indiligenter tamen, aliena culpa. Nam vt homo erat inuictus animo, corpore firmus,
manu promptissimus, vix vlla erat inter iuuenes controuersia, quo non raperetur
imprudens, aut etiam inuitus, quum modo hi, modo illi socium illum sibi ad suas
pugnas adiungerent: qua de iniuria saepe grauiterque audiui querentem patrem. Hinc ab
auo solennis litterarum, quas Dionysio filio mittebat, & salsa inscriptio, Dionysio
dilecto filio, misso ad studendum, pro eo, quod alij vulgo inscribunt, studenti.
Tandem Licentiae (vt vocant) gradum Tholosae adeptus pater, vbi reuertisset domum,
ad ciuileis honores imprudens, sed prouidentia Dei mirificentissima traductus est.

2 Occasionem

